<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>De littera, de syllaba, de pedibus, de accentibus, de distinctione</title>
    <author>Sergius</author>
    <respStmt>
     <resp>transcodifica di base da rtf a xml-tei</resp>
     <name>piero colombo - step srl</name>
    </respStmt>
    <respStmt>
     <resp>Controllo marcatura XML-TEI</resp>
     <name>Alberto Crotto</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2020</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>dlt000467</idno>
   </publicationStmt>
   <sourceDesc>
    <p><hi rend="italic">Grammatici Latini, IV. Probi Donati Seruii qui feruntur de Arte grammatica
      libri</hi>, ex recensione H. Keilii, Notarum Laterculi, ex recensione Th. Mommseni, Hildesheim
     1961, 475-485 (reprografischer Nachdruck der Ausgabe Leipzig 1864)</p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <charDecl>
    <char xml:id="char1">
     <charName>├</charName>
     <desc>Dasia</desc>
    </char>
    <char xml:id="char2">
     <charName>┤</charName>
     <desc>Psile</desc>
    </char>
   </charDecl>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>Sergius, De littera, de syllaba, de pedibus, de accentibus, de distinctione</head>
   <div type="section">
    <head>de litteris</head>
    <p>
     <hi rend="bold"> de littera</hi>
    </p>
    <p> littera dicta est quasi legitera, eo quod quasi legentibus iter ad legendum ostendat uel
     quod scripta deleri possit. ideo dixit partem minimam esse litteram uocis articulatae, quod,
     cum omnis oratio soluatur in uerba, uerba denuo soluantur in syllabas, rursum syllabae
     soluantur in litteras, littera sola non habet quo soluatur. ideo a philosophis atomos dicitur.
     omnes igitur litterae sunt XX et III, quarum ista prima diuisio est, uocales et consonantes. ex
     consonantibus subdiuisio ista procedit, semiuocales et mutae. uocales uero quinque hae sunt, a
     e i o u. dictae sunt autem uocales, quod per se prolatae et solae positae syllabam faciunt, ut
     amor ego itur omen unus. sane hae duae, i et u, tunc uocales esse desinunt, quando uel sibi uel
     ceteris uocalibus praeponuntur, ita ut supra se nullam aliam litteram <milestone unit="page"
      n="p. 476 vol. IV Keil"/> habeant in eadem syllaba, ubi ipsae praeponuntur: i, ut Ianus iecor
     iocus Iuno; item u, ut uanus Venus uita uolat uultus. hae etiam duae, i et u, interdum in
     consonantium, ut diximus, transeunt potestatem, interdum expressum suum sonum non habent, i, ut
     uir, u, ut optumus. non enim possumus dicere uir producta i nec optumus producta u, unde etiam
     mediae dicuntur. et hoc in commune patiuntur inter se, et bene dixit Donatus has litteras in
     quibusdam dictionibus expressum suum sonum non habere. nam inuenimus, ubi suum explicant sonum,
     ut uirus rumor. u uero hoc accidit proprium, ut interdum nec uocalis nec consonans sit, hoc est
     ut non sit littera, cum inter q et aliquam uocalem ponitur. nam consonans non potest esse, quia
     ante se habet alteram consonantem, id est q; uocalis esse non potest, quia sequitur illam
     uocalis, ut quare quomodo. praeterea et hoc proprium habet u, ut digammon sonet, id est pingue
     quiddam, cum sibi ipsa praeponitur, ut seruus uulgus. est autem <del>haec</del> digammos dicta
     Graecorum <supplied>lingua</supplied>, quod character eius ex duabus gammis fit. Aeolenses enim
     Graeci quibusdam sermonibus, ut pinguescant, istam digammon adponunt, ut pro Elena dicant
     Velena. sed hic Donatus arguitur, quod apud Graecos digammos hanc legem habet, ut u detracta
     nihil absit nomini, ut si de Velena tollamus digammon, remanet tamen integrum nomen, ut Elena;
     his uero nominibus si detrahatur u, integrum deperit nomen, ut si de uulgus tollamus unum u et
     remaneat ulgus, quod non dicitur. i uero litteram ideo dicit plurimos negare in una syllaba
     posse geminari, quod inueniatur istius litterae geminatio in hoc uerbo, eo is: facit enim
     praeteritum perfectum ii. Latini omnes uocales dichronas habent, quem ad modum Graeci III,
      <foreign xml:lang="grc">α ι υ</foreign>. nam et producuntur et corripiuntur, sicut ater amor,
     erigit erit, itur item, omen opus, unus utique. </p>
    <p> his etiam adspirari solis quosdam ideo existimare dixit, quod non solum tunc h praeponitur,
     quotiens uocalis sequitur, sed etiam aliqua consonans, ut Thraso. uocalibus uero praeponitur,
     ut hasta heros hircus homo humus. </p>
    <p> semiuocales dictae sunt, quod semis quiddam uocis habeant, et hanc legem habent, ut a
     uocalibus inchoent et in naturalem desinant sonum, <milestone unit="page"
      n="p. 477 vol. IV Keil"/> ut ef el em en er es ix. his si detrahamus uocales, habent tamen
     uelut quendam sui leuem sonum. ante liquidas de semiuocalibus f sola praeponitur et de mutis b
     c d g p t; et necessarie sublatis quinque uocalibus, quae ante liquidas ita praeponuntur, ut
     liquidae postpositae non liquescant; sublatis etiam ipsis liquidis, quae sibi aut numquam
     praeponuntur aut, si praepositae fuerint, liquidarum iura deperdunt, ut Mnestheus; sublato
     etiam s, quod liquidis numquam praeponitur; remotis etiam x k q h y z, remanent quae necessario
     liquidis praeponuntur septem, f semiuocalis et mutae VI b c d p g t, ut flos bruma crimen
     Drusus Plinius gloria trahit frigus blandus clarus primus gradus tritus. nam ante l numquam
     inuenimus d, uerum in paucis t, ut exantlauit, quod in Plauto lectum est, hoc est exhauriuit,
     et Tlepolemus siquis uocetur. mutae sunt quae a se incipiunt et desinunt in uocales. mutae
     autem dictae sunt, quod sublatis uocalibus nullum habeant sonum. k uero et q, quae non nullis
     superfluae uidentur, hanc habent rationem, ut k tunc praeponatur, quando a sequitur. sed hoc in
     paucis nominibus obseruatur, ut kalendae Karthago. q uero, quam antiqui, quotiens u sequebatur,
     praeponebant, praesenti usu tunc, cum post u aliqua ex uocalibus fuerit secuta, praeponi debet,
     ut quando quendam quia quoniam, et iuxta antiquos equs; alias enim per c quam per q scribendum
     est, ut cur cum. h propter hoc non nulli excludendam putant, quod magis pro signo adspirationis
     quam pro littera poneretur. nam quem ad modum Graeci adspirationis notam hanc habent <g
      ref="#char1">├</g>, quam <foreign xml:lang="grc">δασεῖαν</foreign> uocant, ad huius
     similitudinem et <foreign xml:lang="grc">ψιλήν </foreign>
     <g ref="#char2">┤</g>, nos his sociatis adspirationis facimus notam H, cuius si medium separes,
     inuenies notas esse Graecorum, quae contra se positae <g ref="#char1">├</g>
     <g ref="#char2">┤</g> notam nobis adspirationis, ut diximus, efficiunt. x quoque ideo
     exclusione digna uisa est, quod quasi una consonans contra litterarum legem duarum consonantium
     uim tenere desiderat. y autem et z ideo non numerantur in Latinarum numero litterarum, quod
     causa Graecorum nominum repertae sint, quarum <milestone unit="page" n="p. 478 vol. IV Keil"/>
     unam uocalem y, alteram duplicem consonantem z Graeci esse uoluerunt. </p>
    <p> illud praeterea astute nobis datur intellegi, quod, cum omnium consonantium ista natura sit,
     ut quaedam earum ab e incipiant et in se desinant, quaedam a se inchoent et in e desinant,
     istae solae repertae sint, x h k q y z quae nec ab e inchoant nec in e desinunt. postremum
     illud animaduertendum est, quod uni cuique litterae accidit nomen, quo uocetur, character, quo
     figuretur, potestas, qua intellegatur an sit uocalis an consonans an semiuocalis an muta an
     liquida. </p>
   </div>
   <div type="section">
    <head>de syllabis</head>
    <p>
     <hi rend="bold"> de syllaba</hi>
    </p>
    <p> syllaba dicta est ex interpretatione Graeca quasi <foreign xml:lang="grc">ἀπὸ τοῦ
      συλλαμβάνειν τὰ γράμματα</foreign>, ab eo quod conplectatur et conglutinet litteras. </p>
    <p> unde in quaestionem illud uenit, quare una uocalis syllaba dicitur. </p>
    <p> intellegendum est tamen quod hoc sibi abusiue, non ratione deposcat. est etiam syllaba
     temporum capax, quia aut breuis est et unum suscipit tempus, aut longa et duo. omnes igitur
     syllabae aut longae sunt aut breues aut communes. sed longae duobus modis fiunt, natura et
     positione: natura aut diphthongo, ut ae oe au eu ei, aut singularum uocalium productione, ut a
     e i o u. positione modis quattuor fiunt, cum aut correpta uocalis in duas desinit consonantes,
     ut amnis, aut in unam duplicem, ut axis, aut in alteram consonantem et alteram uocalem loco
     consonantis positam, ut at uates, at Venus, aut in i positam inter duas uocales, ut Pompeius.
     breues illae sunt quae horum nihil habuerint. communes uero modis fiunt VIIII. primus modus est
     cum correptam uocalem duae consonantes secuntur, quarum prior debet esse muta, quam liquida
     sequitur: est enim longa in hoc, <quote type="poetry">«uasto Cyclopis in antro»</quote>; breuis
     in hoc, <quote type="poetry">«uastosque ab rupe Cyclopas»</quote>. secundus modus est, cum
     correptam uocalem similiter duae consonantes secuntur, quarum prior sit f semiuocalis et
     sequens liquida: est enim longa in hoc, <quote type="poetry">«toto proflabat pectore
      somnum»</quote>; breuis in hoc, <quote type="poetry">«neue flagella»</quote>. tertius modus
     est, cum correptam uocalem duae consonantes secuntur, quarum prior est <milestone unit="page"
      n="p. 479 vol. IV Keil"/> consonans et sequens h, quae a plerisque adspirationis creditur
     nota: est enim longa in hoc, <quote type="poetry">«terga fatigamus hasta»</quote>; breuis in
     hoc, <quote type="poetry">«quisquis honos tumuli»</quote>. quartus modus est, cum correptam
     uocalem duae consonantes secuntur ita, ut prior sit s littera: est enim longa in hoc, <quote
      type="poetry">«unde scissa coma est aut unde spissa corona»</quote>; breuis in hoc, <quote
      type="poetry">«ponite spes sibi quisque»</quote>. quintus modus est, cum correpta uocalis in
     unam desinit consonantem, quae partem terminat orationis: est enim longa in hoc, <quote
      type="poetry">«omnia uincit amor et nos cedamus amori»</quote>; breuis in hoc, <quote
      type="poetry">«hic amor hoc studium»</quote>. sciendum est quod, etsi haec uocalis non desinat
     in unam consonantem, sed nuda sit, saepe communem syllabam facit: est enim longa in hoc, <quote
      type="poetry">«dona dehinc auro grauia sectoque elephanto»</quote>; breuis in hoc, <quote
      type="poetry">«talia dicta uolant»</quote>. sextus modus est, cum diphthongon uocalis
     sequitur: est enim longa in hoc, <quote type="poetry">«Musae Aonides»</quote>; breuis in hoc,
      <quote type="poetry">«insulae Ionio in magno»</quote>. septimus modus est, cum uocalem solam
     naturaliter longam uocalis alia sequitur: est enim longa in hoc, <quote type="poetry">«o utinam
      in thalamos inuisi Caesaris issem»</quote>; breuis in hoc, <quote type="poetry">«sub Ilio
      alto»</quote>. octauus modus est, cum pronomen c littera terminatum uocalis sequitur: est enim
     longa in hoc, <quote type="poetry">«hoc erat alma parens»</quote>; breuis in hoc, <quote
      type="poetry">«solus hic inflexit sensus»</quote>. nonus modus est, cum correptam uocalem
     sequitur z: est enim longa in hoc <del>ut</del>, <quote type="poetry">«Mezenti ducis
      exuuias»</quote>; breuis in hoc, <quote type="poetry">«nemorosa Zacynthos»</quote>. sciendum
     est etiam quod et x communem syllabam facit, sicut et z Graecum: est enim longa in hoc, <quote
      type="poetry">«nox ruit et fuscis tellurem amplectitur alis»</quote>; breuis in hoc, <quote
      type="poetry">«pontibus instratis conduxit litora Xerxes»</quote>. </p>
    <p> sed hoc in nominibus Graecis. metrici syllabam semipedem uocant, ut in <milestone
      unit="page" n="p. 480 vol. IV Keil"/> caesuris penthemimere et hephthemimere, quas utrasque in
     primo uersu <hi rend="italic">Aeneidorum</hi> esse reperimus ita, <supplied><quote
       type="poetry">«arma uirumque cano»</quote>, item</supplied>
     <quote type="poetry">«arma uirumque cano Troiae»</quote>. </p>
   </div>
   <div type="section">
    <head>de arte metrica</head>
    <p>
     <hi rend="bold"> de pedibus</hi>
    </p>
    <p> pes dictus est, quo quasi metrorum gressus incedat. aliter dictus est pes, quod hoc quasi
     pedali regula ad uersum utimur mensurandum. </p>
    <p> metimur enim heroicum et dicimus VI pedum est; metimur sapphicum et dicimus V, et ceteros.
     igitur necesse est pedem unum quemque in se habere certum cum temporibus numerum syllabarum, ut
     est spondeus; habet enim II syllabas et tempora IIII; item dactylus III syllabas et tempora
     IIII; item proceleumaticus IIII syllabas et tempora IIII, et ceteri qui cum his supra scripti
     sunt. scire etiam debemus quod uni cuique pedi accidit arsis et thesis, hoc est eleuatio et
     positio; sed arsis in prima parte, thesis in secunda ponenda est: numerus etiam syllabarum et
     tempus, ut supra dictum est: resolutio, ut si pro spondeo proceleumaticus ponatur, ut est apud
     Vergilium <quote type="poetry">«genua labant»</quote>; soluuntur enim duae longae in quattuor
     breues, quae spondeum solis facere solent temporibus. figura etiam accidit pedi, ut si uelimus
     spondeum figurare his notis - -, pyrrichium his ˘˘, sicut etiam apud Graecos fiunt: metrum
     quoque, ut ex spondeo spondiacum, ex trochaeo trochaicum, ex iambo iambicum nuncupatur. </p>
    <p> igitur pedes disyllabi hi sunt, pyrrichius spondeus iambus trochaeus; trisyllabi hi,
     tribrachus molossus anapaestus dactylus amphibrachus amphimacrus bacchius palimbacchius;
     duplices hi, proceleumaticus, dispondeus, diiambus, ditrochaeus, antispastus, choriambus,
     ionicus minor, ionicus maior, paeon primus, paeon secundus, paeon tertius, paeon quartus,
     epitritus primus, epitritus secundus, epitritus tertius, epitritus quartus. </p>
    <p> ex quibus alii pedes uel synzugiae nasci indicantur. synzugia est ex uariis pedibus uelut in
     unum pedem collecta conclusio. nam inuenta est propter haec uerba, quae nec disyllaborum nec
     trisyllaborum nec <milestone unit="page" n="p. 481 vol. IV Keil"/> quadrisyllaborum esse
     potuerunt, ut puta si dicamus aedificium aedificatio ratiocinatio. haec, quia sunt integra
     posita, nulli conueniunt pedi: excedunt enim IIII numerum syllabarum. synzugiae uocantur, quod
     diuisae pro diuidentis arbitrio pedibus signentur, ut si uelimus diuidere hoc nomen in duos
     dactylos, aedifi.catio, iterum in choriambum et pyrrichium, aedifica.tio, et cetera huius modi.
     uerum si nouem syllabarum nomen incurrerit, ita diuidimus, ratioci.nationi.bus, in paeonem
     tertium et ditrochaeum et semipedem; aut ita, ratio.cinati.onibus, in anapaestum et
     amphibrachum et dactylum, et alia huius modi <del>pedes disyllabi secum iuncti hos de se
      duplices XVI creant tali schemate</del>. </p>
    <p> omnes pedes tres diuisionum formulas tenent, sed has quae ad grammaticos pertinent. nam
     amphibrachus, qui excipitur a Donato, habet diuisionem quae dicitur tripla; epitriti, qui ab
     eodem excipiuntur, habent diuisionem quae epitrita dicitur. ergo his quinque pedibus exceptis
     sciendum est quod in reliquis pedibus istae sunt diuisiones tres, quarum prima aequa, secunda
     dupla, tertia sescupla dicitur. et est aequa diuisio in his pedibus, qui soluti tot tempora
     habent in arsi, quot in thesi, ut est dactylus. dupla est, quotiens altera pars alteram partem
     duplo uincit, et est in his pedibus, trochaeo et iambo: nam prima syllaba duo tempora habet,
     sequens unum, uel contra. sescupla est, quotiens altera pars alteram partem dimidietate dupli
     uincit, quae idcirco dicta est sescupla, quia plus ab aequa significat, minus a dupla. aliud
     est enim, cum duo sunt contra unum (plus enim laborat illa pars, quae unum habet contra duo),
     aliud est, cum tria ueniunt contra duo. scire etiam debemus quod aequam diuisionem possumus
     uocare dactylicam, duplam iambicam, sescuplam paeonicam. </p>
    <p> inueniuntur in uno quoque metro pedes qui dicuntur nothi, idcirco quod uelut adpositi a
     dignitate metri degenerent, ut est in uersu heroico trochaeus anapaestus proceleumaticus. nam
     legitimi sunt in heroico spondeus et dactylus, qui tamen et ipse non fuit ante legitimus, sed
     factus est ex solutione secundae syllabae spondei. pedes simplices ideo dicti sunt, quod non
     sint ex pedibus aliis compositi, sed natura, et usque ad ternas syllabas tendunt. si enim usque
     ad quattuor dixerimus, iam non <milestone unit="page" n="p. 482 vol. IV Keil"/> sunt simplices,
     sed ex disyllabis facti duplices, qui duplices non amplius quam senarum syllabarum esse
     monstrantur. et re uera, siquidem trisyllabos constat usque ad ternas syllabas posse
     conscendere, qui utique geminati iure duplices usque ad sex syllabas mittunt. </p>
   </div>
   <div type="section">
    <head>de accentibus</head>
    <p>
     <hi rend="bold">de accentibus</hi>
    </p>
    <p> tenores siue accentus dicti sunt, quod naturalem unius cuiusque sermonis in uocem nostrae
     elationis seruent tenorem. dictus autem accentus est quasi adcantus iuxta Graeci nominis
     interpretationem, quod prosodia dicitur Latine adcantus. sunt omnes accentus Latini VIII,
     acutus, qui fit ita /, grauis ita \, circumflexus ita ^, factus scilicet de utroque, longus ita
     -, breuis ita ˘, hyphen ita ˘, diastole ita ʾ, apostrophus ita ’. </p>
    <p> uerum hoc interest inter diastolen et apostrophum, quod apostrophus ad caput litterae
     ponitur, diastole uero ad imam partem. hoc ideo diximus, ne cui harum similitudo notarum
     aliquid erroris adferat. his ita se habentibus sciendum est quod acutus et grauis et
     circumflexus soli sunt qui, ut superius diximus, naturalem unius cuiusque sermonis in uocem
     nostrae elationis seruent tenorem. nam ipsi arsin thesinque moderantur, quamquam sciendum est
     quod in usu non sit hodierno grauis accentus. </p>
    <p> uerum lex accentuum ita est, quod syllabae in quibus isti poni debeant a fine numerantur.
     nam si quantarumuis sermo sit syllabarum, circumflexus non tenebit ultra nisi paeneultimum
     locum. acutus accentus in Latinis non tenebit nisi paeneultimum et antepaeneultimum locum:
     paeneultimum tunc in disyllabis, cum prior fuerit uel correpta uel positione longa, uel cum
     ambae naturaliter longae fuerint, uel cum ambae breues. ita fit ut in disyllabis cum acuto
     accentu hi pedes coniuncti sint, trochaeus positione factus, iambus, pyrrichius, spondeus. in
     trisyllabis uel in quantouis numero syllabarum tunc est acutus cum tres syllabae a fine breues
     naturaliter fuerint, ut anima macula, uel quidquid horum inuentum fuerit, quae in disyllabis
     ante docuimus. ita fit ut in trisyllabis hunc eundem accentum cognoscamus in tribracho,
     molosso, cuius ambae a fine syllabae aut naturaliter longae fuerint aut positione, aut prior
     positione longa, dactylo, anapaesto, amphimacro, amphibracho, <milestone unit="page"
      n="p. 483 vol. IV Keil"/> cuius tamen media fit positione longa, bacchio naturali et
     antibacchio, cuius item media fit positione longa. hucusque dictum est, in trisyllabis eius
     modi qui esse possint accentus. nunc dicendum est, in qua parte trisyllabi acutus sit ponendus.
     in trisyllabis antepaeneultima accipit accentum, etiam si paeneultima sit longa positione ex
     muta et liquida, ut latebrae colubri; in tribus longis paeneultima, ut Maecenas. ubi
     antepaeneultima breuis fuerit, paeneultima uero longa, in paeneultima ponendus, ut amicus. sane
     sciendum est quod monosyllaba pars orationis, quae uel naturaliter breuis est, ut et que, uel
     positione longa fit, acutum habebit accentum, ut núx fáx. </p>
    <p> circumflexus accentus in disyllabis uel in trisyllabis uel in quantouis numero syllabarum
     paeneultimum sibi tantum uindicat locum, et hac lege, ut, ubi fuerit hic accentus, paeneultima
     sit naturaliter longa, ita fit ut huic accentui trochaeus naturaliter longus conuenire
     uideatur. item monosyllaba pars orationis tunc istum habebit accentum, cum longa fuerit natura
     tantum, ut sôl dôs. </p>
    <p> grauis uero accentus cum acuto et circumflexo accentu poni poterit. </p>
    <p> possumus enim in eo quod est Càtúllus grauem ponere accentum cum acuto in antepaeneultima.
     item cum circumflexo ita ponitur, ut Cèthêgus. uerum quia necesse non est ut cum reliquis
     ponatur, fiet scriptoris arbitrio. sed hic grauis accentus non habet communionem eandem cum
     ceteris, quam cum circumflexo et acuto. quam si tamen et cum ceteris habuerit, non habet nisi
     per istos, ut malesánus intereáloci. sed nequis putet in huius modi sermonibus quattuor esse
     accentus, hyphen aut acutum aut circumflexum aut grauem, siquidem dicit in conpositis
     dictionibus unum accentum esse debere non minus, quam in una parte orationis. </p>
    <p> sed sciendum est quod modo hyphen pro distinctione ponatur, grauis pro superfluo scriptoris
     arbitrio, ut supra dictum est. restat igitur ut ex illis legitimis duobus iure dictionis
     positus dicatur accentus. scire autem debemus quod nullum barbarum nomen uel uerbum aliquod
     peregrinum nec interiectio certum poterunt accentum tenere. nam in barbaricis nominibus nulla
     sui ratione sunt, sed quali uolumus, sane non aspero, proferamus accentu. Graeca autem suis
     accentibus pronuntianda esse noscamus. </p>
    <p> accentuum autem saepe dissipat legem uel distinctio, ut, cum debeat <milestone unit="page"
      n="p. 484 vol. IV Keil"/> dici sub hyphen malesanus, male quis distinguendo dicat separans
     male sanus; uel pronuntiatio, ut, cum dicere debeamus látebras, legendo uersum quis dicat
      <quote type="poetry">«inpulerat ferro Argolicas foedare latébras»</quote> acute producens; uel
     necessitas separandi uerba similia, ut, cum dicere debeamus póne, ut paeneultima habeat
     accentum, quia nullum Latinum uerbum est in ultima syllaba habens accentum, necessitate ducti,
     ne putetur modus imperatiuus ab eo quod est pono, dicamus poné, ut aduerbium significet loci:
     uel similiter ergô, ut intellegatur pro eo quod est causa, ut in Vergilio <quote type="poetry"
      >«illius ergo uenimus»</quote>, id est illius causa uenimus. </p>
    <p> hyphen est nota, quae duo uerba iungit ac nectit supposita, quae ducitur a praecedentis
     uerbi fine usque ad initium sequentis, ut interea ~ loci, cum tamen usus exegerit. diastole est
     nota contraria hyphen. hac enim uitiose coniuncta separamus, et ponitur ad imam partem
     litterae, quasi retinens, ut <quote type="poetry">«ereptae, uirginis ira»</quote> et <quote
      type="poetry">«uiridique in litore conspicitur, sus»</quote>. apostrophus est nota similiter
     facta ut diastole, sed ad summam partem litterae posita, scilicet consonantis, quae quasi sub
     uocali motu uelata suspenditur. scire etiam debemus Graecorum <foreign xml:lang="grc">δασεῖαν
      </foreign>et<foreign xml:lang="grc"> ψιλήν</foreign><g ref="#char1">├</g>
     <g ref="#char2">┤</g> notam adspirationis modo positam modo sublatam simulare. </p>
   </div>
   <div type="section">
    <head>de distinctionibus</head>
    <p>
     <hi rend="bold">de distinctione</hi>
    </p>
    <p> dicta distinctio est uel positura, quod positum punctum distinguit nostram orationem, et cum
     distinctio species sit positurae, tamen abusiue pro ipsa positura, hoc est pro ipso genere,
     accipimus distinctionem. nam cum sit codex emendatus distinctione, media distinctione,
     subdistinctione, dicitur tamen codex esse distinctus. est igitur distinctio punctum adpositum
     ad caput litterae plenae sententiae. subdistinctio est punctum adpositum ad imam partem
     semiplenae orationis. media distinctio est punctum adpositum mediae sententiae suspensae
     propter respirationem. </p>
    <p> sciendum est autem quod in lectione textus unius sensus periodus nominatur, ut est <quote
      type="prose">«nihilne te nocturnum praesidium Palatii, nihil urbis uigiliae, nihil timor
      populi, nihil omnium bonorum <milestone unit="page" n="p. 485 vol. IV Keil"/>
      concursus»</quote> et cetera. cola autem et commata eiusdem orationis singulae partes esse
     noscuntur. uerum meminerimus in prosa cola et commata idem esse et unum significare, in uersu
     uero aliud et diuersum. nam ubi duo liberi pedes sunt, colon dicitur, ut apud Horatium <quote
      type="poetry">«terruit urbes»</quote>; comma uero, quando post duos pedes uel post tres pedes
     sequitur syllaba, quae partem terminat orationis, ut est in primo uersu <hi rend="italic"
      >Aeneidorum</hi><quote type="poetry">«arma uirumque cano»</quote>, item <quote type="poetry"
      >«arma uirumque cano Troiae»</quote>. </p>
    <milestone unit="page" n="p. 486 vol. IV Keil"/>
   </div>
  </body>
 </text>
</TEI>
